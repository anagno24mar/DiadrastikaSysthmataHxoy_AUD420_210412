# Wolfgang Amadeus Mozart


*Η ζωή, το έργο του και η εξαιρετικά σημαντική παρακαταθήκη που κληροδότησε στον κόσμο της μουσικής.* 


*"Φρέσκιες ιδέες σε μια ανάμειξη ασημένιας ακτινοβολίας και ονειρικής φαντασίας, με ένα υποβόσκον βάθος σκέψης και προφητική δημιουργία του Ρομαντισμού, που θα έρθει αργότερα."*



                                                                Mc Kinney & Anderson, in book "Music in History"

Η παρούσα εργασία έχει ως πυρήνα έναν από τους σημαντικότερους συνθέτες της Κλασσικής μουσικής, τον Wolfgang Amadeus Mozart. Η υψηλή έμπνευσή του, καθώς και η πληθώρα των έργων που κατάφερε να δημιουργήσει, παρά το μικρό χρονικό διάστημα της ζωής του, ήταν οι δύο καταλυτικοί παράγοντες που συνετέλεσαν στην επιλογή μου και στην εκπόνηση αυτής της εργασίας. 


## Εισαγωγικές πληροφορίες.

Ο Wolfgang Amadeus Mozart γεννήθηκε στο Σάλτσμπουργκ της Αυστρίας (27 Ιανουαρίου, 1756) και απεβίωσε, μόλις σε ηλικία 36 ετών (1791), στην Βιέννη. Είχε ασπαστεί τον Καθολικισμό, καθ' όλη την διάρκεια της ζωής του. Είναι απορίας άξιον το πως κατάφερε να συνθέσει 600 έργα μέσα σε διάστημα μόλις 36 χρόνων, όπως επίσης και το γεγονός ότι σε ηλικία μόλις 5 ετών πραγματοποίησε τις πρώτες του δημιουργίες, οι οποίες και καταγράφηκαν στο μουσικό βιβλίο Nannerl Notenbuch. Η πορεία του διαφαινόταν λαμπρή, παρά το πρώιμο στάδιο της ανάπτυξής του, ενώ παράλληλα οι δυνατότητες, του ιδιοφυούς αυτού συνθέτη, αναμένονταν να συναντήσουν παγκοσμίας φήμης αναγνώριση και καταξίωση.   

## Το έργο του Mozart. 

Ο σπουδαίος αυτός συνθέτης αποτέλεσε έναν από τους πολυτιμότερους εκπροσώπους του λεγόμενου Βιεννέζικου Κλασσικισμού, μαζί με τον Franz Joseph Haydn, Ludwig van Beethoven και Franz Schubert, καθώς επίσης ήταν από τους πρωτοστάντες στην <<Πρώτη Σχολή της Βιέννης>> . Επιπλέον, ήταν η μουσική εκπροσώπηση του Ροκοκό. Μια μεγαλοφυία, της οποίας η έκφραση είναι μοναδική σε όλες τις εποχές. Σαφέστατα, η αξία και η βαρύτητα των έργων του θα αδικηθούν εάν προσπαθήσουμε να τις "χωρέσουμε" μέσα στα όρια βαρύγδουπων λέξεων, μιας και τα συναισθήματα που προκαλούν οι συνθέσεις του, στο άκουσμά τους, είναι μοναδικά και ανεπανάληπτα.  Οι δημιουργίες του σε περισσότερα από 600 έργα, αναλυτικότερα, είναι οι εξής :


- Μουσική Δωματίου
- Συμφωνική Μουσική 
- Εκκλησιαστική Μουσική 
- Παραλλαγές 
- Φαντασίες 
- Σονάτες 
- Άριες


*Θα ήταν αδιανόητη παράλειψη μας το να μην αναφερθούμε, ξεχωριστά, σε δύο από τα μεγαλύτερα έργα του, τα οποία άφησαν το δικό τους ιδιαίτερο στίγμα στην παγκόσμια ιστορία της μουσικής.*


Ο Μαγικός Αυλός, KV 620, είναι γερμανική Όπερα, η οποία συντέθηκε κατά το τελευταίο έτος της ζωής του (1791) και παρουσιάστηκε για πρώτη φορά στο ευρύ κοινό, στην πόλη της Βιέννης, όπου και σημείωσε μεγάλη επιτυχία. Όπως ήταν αναμενόμενο, αποτέλεσε σημείο καμπής στην ιστορία της μουσικής, καθώς επίσης καταγράφηκε ως η τελευταία Όπερα του αυστριακού συνθέτη. Το έργο εμπεριέχει αρκετούς συμβολισμούς, στον "βωμό" του οποίου έχουν πρωταθεί πολυάριθμες ερμηνείες, ενώ ταυτόχρονα κάνουν αισθητή την παρουσία τους οι ιδέες του Διαφωτισμού και του Τεκτονισμού, από τις οποίες και διαπνέεται. Επιπλέον, η σύνθεση αυτή περιλαμβάνει στοιχεία παραμυθιού, τα οποία την πλαισιώνουν αρμονικά, προσδίδοντάς της μια υφή μοναδικότητας.


Το Requiem in D minor, K 626, (Νεκρώσιμη ακολουθία), πρόκειται για θρησκευτική μουσική, η οποία εκτελείται από ορχήστρα, χορωδία και σολίστες ερμηνευτές. Είναι το τελευταίο έργο του πολυτάλαντου Αυστριακού συνθέτη, το οποίο έμεινε ημιτελές εξαιτίας του απρόσμενου θανάτου του. Άφησε την τελευταία του πνοή τα ξημερώματα τις 5ης Δεκεμβρίου (1791), επί των επάλξεων, γράφοντας το "Ρέκβιεμ" της ζωής και της καριέρας του. Ο "χαρακτήρας" του έργου αποπνέει βαθιά ψυχική και πνευματική μεταρσίωση, παρά το γεγονός ότι αποτελεί έναν "μεγάλο ρομαντικό μύθο" που "φλερτάρει" με την άπιαστη ιδέα του μυστηρίου. Η μια όψη του νομίσματος μας "προσφέρει" το αίσθημα της ασυμβίβαστης αγωνίας, ενώ ταυτόχρονα η "αντιδιαμετρική" του, μας "οδηγεί" σε γαλήνιες επικλήσεις, οι οποίες "βυθίζονται" στην ελκυστική δίνη της σιωπής. Όσον αφορά τώρα τις ιστορικές ανακρίβειες που φημολογούνται γύρω από το γεγονός της ημιτελούς ολοκλήρωσής του έργου, δεν αποτελούν τίποτε άλλο πέρα από διάφορες εκδοχές, μυθοπλασίες και "διαδόσεις" σχετικά με τις προσπάθειες "τρίτων" για την διαμόρφωση και  τελειοποίησή του.

## Η μεγαλοφυία συναντά την απλότητα.

*"Να ζήσει κανείς μέχρι που να μην μπορεί να προσφέρει τίποτε καινούργιο στην μουσική."*

                                                                Wolfgang Amadeus Mozart
                                   
                                   
                                   
Ο Wolfgang Amadeus Mozart αποτελεί έναν ζωντανό μύθο, που με την απλότητα και τις ευκολομνημόνευτες μελωδίες του, κατάφερε να εισχωρήσει με μεγαλειώδη τρόπο στις συνήθειες της καθημερινότητας (σημαντικές και μη) των ανθρώπων. Μελωδίες του ακούγονται λοιπόν, όχι μόνο στις αίθουσες συναυλιών, αλλά και σε ασανσέρ, εμπορικά κέντρα, αίθουσες χειρουργείων και ως ringtones κινητών τηλεφώνων.

Φημολογείται ότι στην περίπτωση που θα μπορούσε, ο Αυστριακός συνθέτης, να διεκδικήσει τα δικαιώματα για την χρήση της μουσικής και του ονόματός του, θα μπορούσε να αγοράσει όλη την Αυστρία. Άλλωστε, η γεννέτηρά του, από την εποχή της διαβίωσής του μέχρι και σήμερα, αναπτύσσεται και ζει χάρης τον Mozart. 

## Η θεραπευτική αξία της μουσικής του Mozart.

*"Η μουσική του έχει αυτοδύναμο ενός φυσικού πίδακα που μας θαμπώνει, κάνει τα πράγματα να κολυμπούν μισό μέτρο πα΄νω από το έδαφος, σε μια σωστή πλημμύρα φωτός, λαμπερές ψιχάλες ήχων που διασχίζουν λοξά το σκοτεινό μας παράθυρο."*



                                                                           Οδυσσέας Ελύτης
                                                                           
Σύμφωνα με τον Έλληνα ποιητή Οδυσσέα Ελύτη, τα έργα του Mozart έχουν ίσως και την δυνατότητα να αποκαθηστούν μέσα μας την χαμένη αρμονία, με άλλα λόγια να **θεραπεύουν**. 



*"συμφωνία την μεγίστην έχει ισχύν, εν λόγω μεν ούσα αλήθεια, εν βίω δε ευδαιμονία, εν τη φύση αρμονία."*



                                                                       Θέωνας ο Σμυρναίος
                                                                       
Υπάρχουν μαρτηρίες ότι η <<Σχολή των Πυθαγορείων>> χρησιμοποιούσε μουσικούς ήχους για θεραπεία ασθενών με βάση το γεγονός ότι η αρμονία της μουσικής θα αποκαταστήσει την διαταραγμένη ψυχοσωματική ισορροπία του παθόντος. 

Σχετικά πρόσφατες επιστημονικές έρευνες, οι οποίες πραγματοποιήθηκαν από τον νευροψυχολόγο Rauscher, απεφάνθησαν στο ότι η ακρόαση της μουσικής του Mozart μπορεί να βελτιώνει τις ανώτερες γνωστικές λειτουργίες και την ικανότητα αντίληψης σπουδαστών κολεγίου. Περεταίρω έρευνες γύρω από την θεραπευτική αξία της μουσικής του, έγιναν επίσης σε αθσενείς με επιληψία και εκεί αποδείχθηκε ότι το άκουσμα της μουσικής Mozart, και μάλιστα μιας συγκεκριμένης σονάτας (K 448 σε ρε μείζονα, για δύο πιάνα), μπορεί να μειώσει αισθητά τον αριθμό και την βαρύτητα των επιληπτικών κρίσεων σε ασθενείς ακόμη και σε επιληπτικό κόμμα. ***Ο ερευνητής Rauscher χρησιμοοποίησε εξίσου και αυτός, την συγκεκριμένη σονάτα.***

Μια πιθανή εξήγηση του φαινομένου είναι ότι η λεπτή αρχιτεκτονική υφή της μουσικής του **παιδιού θαύματος** μπορεί να αποκαθιστά την ρυθμική ηλεκτρική λειτουργία του εγκεφάλου, που στην περίπτωση της επιληψίας παθαίνει ένα είδος αριθμίας. Η απλή αλλά συνάμα και μεγαλοφυής μουσική του Mozart διαθέτει μελωδία αλλά και άκρως εγκεφαλική ανάπτυξη, με τέτοιο όμως τρόπο δωσμένη, ώστε να τρέφει μυαλό αλλά και ψυχή. Έτσι χρησιμοποιείται ιδιαιτέρως σε συνεδρίες μουσικοθεραπείας, με απώτερο σκοπό την χαλάρωση και την αντιμετώπιση του ψυχοσωματικού stress, ειδικά τα αργά μέρη με ρυθμική αγωγή **Adagio/Andante**. Διάσημοι νευροεπιστήμονες, οι οποίοι μελέτησαν την επίδραση της μουσικής του στον ανθρώπινο εγκέφαλο, έγραψαν σημαντικά βιβλία.

Οι ευεργετικές ιδιότητες της μουσικής του "εξαπλώνονται" μέχρι και στον τομέα της κτηνοτροφίας, όπου παίζουν τις μελωδίες του στα ζώα για να αυξήσουν την παραγωγή τους, ή για να μας δώσουν πιο τρυφερό και ποιοτικό προϊόν. Επιπρόσθετα, μεγάλα φυτώρια διεκπεραιώνουν την ίδια διαδικασία, προκειμένου τα άνθη τους να αναπτύσσονται και να ευδοκιμούν με τον καλύτερο δυνατό τρόπο. Έχει τεκμηριωθεί επιστημονικά ότι η ακρόαση της μουσικής του καταπραϋνει τον πόνο, βοηθά στην ανάτπυξη της νοημοσύνης των βρεφών, ακόμα και στο πρώιμο στάδιο της κύησης, και των παιδιών καθ' όλη την διάρκεια του βίου τους. 

## Ο "μύθος" που έγινε ταινία!

Ο άδοξος τρόπος, με τον οποίο έπεσαν οι τίτλοι τέλους για την ζωή του Αυστριακού συνθέτη ήταν και αυτός που στην ουσία "έπλασε" την υστεροφημία του. Έτσι λοιπόν ένας μύθος που γίνεται ταινία από τον Milos Forman, με τίτλο **"Amadeus"**, το 1984.  Η ιστορικά ανακριβής ταινία υποστηρίζει ότι ο Mozart έπεσε θύμα δηλητηρίασης από τον ανταγωνιστή του συνθέτη Andonio Saliere, φαίνεται όμως ότι ο Mozart έπασχε από χρόνια νεφρική ανεπάρκεια, ως συνέπεια άλλων χρόνιων ασθενειών. Ο διεθυντής του ιδρύματος MOzarteum πιστεύει ότι η ταινία απέχει από την πραγματικότητα, ενώ παράλληλα ισχυρίζεται ότι το **παιδί θαύμα** δεν ήταν όμορφος και από ότι δείχνουν τα πορτρέτα που σώζονται έπασχε από εξωφθαλμία και ήταν μικρόσωμος. Το ίδρυμα "Mozarteum" διαθέτει τηνμεγαλύτερη βιβλιοθήκη του κόσμου αφιερωμένη αποκλειστικα στην ζωή και το έργο του Mozart. Οι παρτιτούρες του , μετά απο ψηφιακή επεξεργασία δημοσιεύονται στο διαδύκτιο, έτσι ώστε οι ενδιαφερόμενοι να έχουν πρόσβαση στο έργο του, το οποίο συναποτελούν 630 έργα, σύμφωνα με τον κατάλογο εργων Κεχελ.





## Requiem...

Η σύνθεση του Ρέκβιεμ ήταν τελικά ένα μακάβριο παιχίδι της μοίρας και ο συνθέτης έβαλε στο κύκνειο άσμα του, ίσως συνειδητά, όλη την μαεστρία του. Το να ολοκληρώσει το Ρέκβιεμ του έγινε εμμονή, δεν έτρωγε, δεν κοιμόταν, ακόμα μκαι κληνίρης το μόνομπου σκεφτόταν ήταν αυτό το έργο. Πολλές στιγμές ένιωθε πως το έργο το έγραφε για τον εαυτό του.
O Mozart πάλευε, σε όλη την άσωτη ζωή του, να γίνει ευγενής. Δεν τα κατάφερε. Αυτό είχε αντίκτυπο ακόμα και στην ταφή του. Τάφηκε ως **μη ευγενής**, φτωχός και χρεοκοπημένος, με έξοδα του δήμου, σε ομαδικό τάφο και χωρίς ιδιαίτερες τιμές.Καμία επιτύμβια στήλη ή σταυρός δεν δείχνει που ακριβώς θαύτηκε ο διασημότερος αυστριακός συνθέτης όλων των εποχών.  Την ημέρα της ταφής του ξέσπασε βροχή, και την κασέλα με το σώμα της **ιδιοφυϊας** ακολούθησε μόνο ο σκύλος του. 





*"Το μυαλό μου είναι σε αναστάτωση η εικόνα του άγνωστου ξένου είναι συνεχώς μπροστά στα μάτια μου. Τον βλ΄έπω να με παρακαλάει, να με πιέζει και ανυπόμονα να απαιτεί το έργο. Εγώ δουλεύω, η σύνθεση με κουράζει, λιγότερο από το να αναπαύομαι. Άλλωστε δεν χρειάζεται πια να φοβάμαι. Είμαι απόλυτα σίγουρος ότι το τέλος πλησιαάζει. Αυτός είναι ο θρήνος μου. Δεν πρέπει να τον αφήσω μισό τελειωμένο..."*



                                                                                               Wolfgang Amadeus Mozart
