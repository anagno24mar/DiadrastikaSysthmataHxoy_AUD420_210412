# Wolfgang Amadeus Mozart


*Η ζωή, το έργο του και η εξαιρετικά σημαντική παρακαταθήκη που κληροδότησε στον κόσμο της μουσικής.* 

Η παρούσα εργασία έχει ως πυρήνα έναν από τους σημαντικότερους συνθέτες της Κλασσικής μουσικής, τον Wolfgang Amadeus Mozart. Η υψηλή έμπνευσή του, καθώς και η πληθώρα των έργων που κατάφερε να δημιουργήσει, παρά το μικρό χρονικό διάστημα της ζωής του, ήταν οι δύο καταλυτικοί παράγοντες που συνετέλεσαν στην επιλογή μου και στην εκπόνηση αυτής της εργασίας. 


## Εισαγωγικές πληροφορίες.

Ο Wolfgang Amadeus Mozart γεννήθηκε στο Σάλτσμπουργκ της Αυστρίας (27 Ιανουαρίου, 1756) και απεβίωσε, μόλις σε ηλικία 36 ετών (1791), στην Βιέννη. Είχε ασπαστεί τον Καθολικισμό, καθ' όλη την διάρκεια της ζωής του. Είναι απορίας άξιον το πως κατάφερε να συνθέσει 600 έργα μέσα σε διάστημα μόλις 36 χρόνων, όπως επίσης και το γεγονός ότι σε ηλικία μόλις 5 ετών πραγματοποίησε τις πρώτες του δημιουργίες, οι οποίες και καταγράφηκαν στο μουσικό βιβλίο Nannerl Notenbuch. Η πορεία του διαφαινόταν λαμπρή, παρά το πρώιμο στάδιο της ανάπτυξής του, ενώ παράλληλα οι δυνατότητες, του ιδιοφυούς αυτού συνθέτη, αναμένονταν να γνωρίσουν παγκοσμίας φήμης αναγνώριση και καταξίωση.   

## Το έργο του Mozart. 

Ο σπουδαίος αυτός συνθέτης αποτέλεσε έναν από τους πολυτιμότερους εκπροσώπους του λεγόμενου Βιεννέζικου Κλασσικισμού, μαζί με τον Franz Joseph Haydn, Ludwig van Beethoven και Franz Schubert, καθώς επίσης ήταν από τους πρωτοστάντες στην <<Πρώτη Σχολή της Βιέννης>> . Σαφέστατα, η αξία και η βαρύτητα των έργων του θα αδικηθούν εάν προσπαθήσουμε να τις "χωρέσουμε" μέσα στα όρια βαρύγδουπων λέξεων, μιας και τα συναισθήματα που προκαλούν οι συνθέσεις του, στο άκουσμά τους, είναι μοναδικά και ανεπανάληπτα. Οι δημιοργίες του σε περισσότερα από 600 έργα, αναλυτικότερα, είναι οι εξής :


- Μουσική Δωματίου
- Συμφωνική Μουσική 
- Εκκλήσιαστική Μουσική 
- Παραλλαγές 
- Φαντασίες 
- Σονάτες 
- Άριες

*Θα ήταν αδιανόητη παράλειψη το να μην αναφερθούμε, ξεχωριστά, σε δύο από τα μεγαλύτερα έργα του, τα οποία άφησαν ένα ιδιαίτερο στίγμα στην παγκόσμια ιστορία της μουσικής.*

Ο Μαγικός Αυλός, KV 620, γερμανική όπερα, η οποία συντέθηκε κατά το τελευταίο έτος της ζωής του (1791) και παρουσιάστηκε για πρώτη φορά στην Βιέννη, όπου και σημείωσε μεγάλη επιτυχία. και χαράχθηκε ανεξήτηλα σε όλη την ιστορία της μουσικής. Χαρακτηρίζεται ως η τελευταία όπερα του αυστριακού συνθέτη. Έργο πλούσιο σε συμβολισμούς, για το οποίο έχουν πρωταθεί πολυάριυμες ερμηνείες. Διαπνέεται από τις ιδέες του Διαφωτισμού και του Τεκτονισμού, ενσωματώνοντας παράλληλα στοιχεία παραμυθιού. 

Το Requiem in D minor, K 626,(νεκρώσιμη ακολουθία),  το τελευταίο του έργο που έμεινε ημιτελές γιατί πέθανε. Εικάζεται ότι το έγραψε για τον ίδιο. 


